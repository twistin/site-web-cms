---
title: Cacofonía dun buraco negro supermasivo
date: 2022-03-04
description: Un xigantesco  estampido  sónico e unha profunda  cacofonía periódica de son emanaron dun buraco negro  supermasivo.
tags:
- Ciencia
- Tecnoloxía
- Sonificación
banner: ./m87-black-hole.jpeg
---
![Imagen: M87-blackhole, Event Horizon Telescope](./m87-black-hole.jpeg)

## Cal é o son máis grave da natureza?

Un dos sentidos principais do home, como todos sabemos, é o sentido do oído. Este sentido, permítenos mediante un proceso físico-fisiolóxico-psíquico aprehender unha das dimensións da realidade, a dimensión acústica. 
O rango sonoro do noso oído, dunha maneira moi xeral, estaría entre as frecuencias de 20  Hz e os 20000  Hz. 
Imos deixar ao carón os ruídos e sons xerados na nosa vida cotiá e poñer a nosa atención nos sons xerados por algúns instrumentos musicais. Desta maneira, podemos construír un modelo de comprensión que nos permita comprender e entender mellor as dimensións do fenómeno acústico do que imos dar conta neste artigo. 

> O buraco negro, un dos máis grandes do universo, atópase no centro de  M87, unha galaxia elíptica próxima dentro do cúmulo de galaxias de Virgo. Os científicos detectaron bucles e aneis no gas quente que emite raios X que rodea a galaxia e impregna o cúmulo. Estas características proporcionan evidencia de erupcións periódicas que ocorreron preto do buraco negro  supermasivo e xeraron ondas de presión no gas que se manifestan como son.



